[OSM Forum](https://forum.openstreetmap.org/profile.php?id=4038) | [OSM Wiki](https://wiki.openstreetmap.org/wiki/User:Andygol) | [GitHub](https://github.com/Andygol) | [Mapillary](https://www.mapillary.com/app/user/andygol)

<sub>Formerly Mapbox (2014-2022)</sub>

## Інформація для новачків

### Ласкаво просимо в ОСМ

Оскільки це ваші перші кроки у створенні мапи ОСМ ознайомтесь із [Керівництвом для початківців](http://wiki.openstreetmap.org/wiki/Uk:Beginners_Guide), а краще прочитайте ["Керівництво для початківців OpenStreetMap!"](http://learnosm.org/uk/beginner/) або оригінал ["OpenStreetMap Beginner’s Guide"](http://learnosm.org/en/beginner/) англійською на <https://learnosm.org/>.

* Якщо у вас виникають якісь питання, ви можете звернутись за допомогою до Української спільноти на форумі – <https://community.openstreetmap.org/c/communities/ua/66>
* Вагаєтесь як правильно додавати назви? – Ознайомтесь з правилами у Вікі ОСМ <https://wiki.openstreetmap.org/wiki/Uk:Назви#Правила>

    Для назв використовується теґ `name=*`; назви вулиць ми додаємо українською та дублюємо їх в `name:uk=*`, назви іншими мовами (якщо вони вживаються), наприклад, назви англійською – в `name:en=*`.
* Про те як правильно додавати адреси дивіться – <https://wiki.openstreetmap.org/wiki/Uk:Адреси>

Хочу звернути вашу увагу на те, що фоновий шар зі супутниковими знімками може бути трохи зсунутим від свого реального положення. Для того, щоб підлаштувати положення фонового шару потрібно у вбудованому в сайт редакторі перейти до меню **Налаштування тла** (<kbd>B</kbd>) / **Налаштування зсуву тла** та підтягнути фон під наявні GPS-треки (для показу треків скористайтесь відповідним меню в редакторі) чи під вже нанесені об’єкти (див. статтю у Вікі ОСМ – [Використання аерофото](https://wiki.openstreetmap.org/wiki/Uk:Using_Imagery)).

В iD (вбудований редактор на сайті) є можливість для фону використовувати супутникові знімки надані Майкрософт Bing (використовуються для типового фону), ESRI, Mapbox та інші.

### Що почитати чи подивитись

Для ознайомлення з мапінгом в ОСМ я створив [канал в Youtube](https://www.youtube.com/c/AndreyGolovin/videos), де викладаю відео в яких ділюся власним досвідом та показую як замапити той чи інший об’єкт в OpenStreetMap, як користуватись програмами редакторами OSM.

За роки роботи з OSM я написав кілька дописів в [Щоденниках](https://www.openstreetmap.org/user/andygol/diary) та в корпоративному блозі Mapbox ([Fast building tracing with JOSM](https://blog.mapbox.com/fast-building-tracing-with-josm-58a3c3be9be8), [Mapping turn restrictions and speed limits with Mapillary](https://blog.mapbox.com/mapping-turn-restrictions-and-speed-limits-with-mapillary-3de06b7c5f6b), [Mapping turn lanes in OpenStreetMap](https://blog.mapbox.com/mapping-turn-lanes-in-openstreetmap-5da9bf764f0d)). Крім цього раджу також глянути на <https://labs.mapbox.com/mapping/>, де ви зможете знайти багато порад щодо мапінгу в OpenStreetMap.

PS. Стежте за інформацією на сторінці [OpenStreetMap Ukraine в Facebook](https://www.facebook.com/openstreetmapua/), [@osm_ua в Twitter](https://twitter.com/osm_ua), в [Блозі – OpenStreetMap Україна](https://blog.openstreetmap.org.ua/uk/).

PPS. Прошу бути також АКУРАТНИМИ під час внесення правок та випадково НЕ ЗІПСУВАТИ правильні дані, які були внесені раніше іншими маперами!

PPPS. В разі виникнення питань пов’язаних з нанесенням об’єктів на мапу та їх теґуванням, можете звертатись до мене [через ОСМ](http://www.openstreetmap.org/message/new/andygol) або в [Slack - OSM Ukraine](http://bit.ly/SlackOsmUa).

З повагою,
[Andygol](http://wiki.openstreetmap.org/wiki/User:Andygol)

----
<sub>_See previous version of this profile on [GitHub](https://github.com/Andygol/communication/blob/b9a9c60e57a1cc812f4dc3992f4baae0ec913b70/osm_profile.md)._</sub>
